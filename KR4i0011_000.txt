# -*- mode: mandoku-view; -*-
#+TITLE: 優古堂詩話
#+DATE: 2015-08-25 00:44:27.095297
#+PROPERTY: ID KR4i0011
#+PROPERTY: BASEEDITION WYG    
#+PROPERTY: JUAN 提要
<pb:KR4i0011_WYG_000-1a>¶
欽定四庫全書　　　　　集部九¶
　優古堂詩話　　　　　　詩文評類¶
　　提要¶
　　　　(臣/)等謹案優古堂詩話一巻宋吳幵撰幵字¶
　　　　正仲滁州人紹聖丁丑中宏詞科靖康中官¶
　　　　翰林承旨與耿南仲力主割地之議卒悞國¶
　　　　事又為金人往來傳道意旨立張邦昌而事¶
　　　　之建炎後竄謫以死其人本不足道而所作¶
<pb:KR4i0011_WYG_000-1b>¶
　　　　詩話乃頗有可采其書凡一百五十四則皆¶
　　　　記北宋人事多論詩家句律相承變化之由¶
　　　　亦間有旁及他義者惟巻末載楊萬里一條¶
　　　　時代殊不相及疑傳寫有訛或後人有所竄¶
　　　　亂歟乾隆四十二年五月恭校上¶
　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　總　校　官　(臣/)　陸　費　墀¶
